# Testo Del Progetto

Con riferimento al protocollo di comunicazione 1-wire, ed alle note applicative per ATMEGA 328P
https://ww1.microchip.com/downloads/en/AppNotes/Atmel-2579-Dallas-1Wire-Master-on-tinyAVR-and-megaAVR_ApplicationNote_AVR318.pdf
ed alla traccia del progetto Wokwi:
https://wokwi.com/projects/371584214315312129
Realizzare un sistema Master che comunichi "Interrupt Driven" con 4 sensori di temperatura DS18B20:
https://www.analog.com/media/en/technical-documentation/data-sheets/DS18B20.pdf
disposti i 4 stanze diverse di un appartamento e ciascuno è identificato da un serial number già noto.
Il sistema deve avere le seguenti funzionalità:
a) acquisizione periodica (es.: ogni 3 minuti) della temperatura dai 4 sensori
b) calcolo del valor medio e quindi attivazione del riscaldamento e del raffrescamento nel caso tale valore ecceda dei limiti prestabiliti
c) segnalazione di allarme nel caso uno o più sensori abbia una temperatura molto distante dalla media. L'allarme consiste nell'attivare un buzzer del tipo: https://docs.wokwi.com/parts/wokwi-buzzer
con un suono intermittente a frequenza di circa 1KHz, e che possa dare indicazione di quale o quali sensori sono fuori limite.

Si consiglia di usare lo schema di relazione
https://docs.google.com/document/d/1rGFvRPgfGvB2CWMSonWCLjraglA1d6n2AV3ZWNd9GDM/edit?usp=drive_link
e di seguire il percorso di analisi e progettazione indicato in figura 3.2.29 delle dispense, secondo il paradigma:
• Minori risorse impiegate per la macchina
• Maggior sforzo per la progettazione e sviluppo.
In particolare:
a) componenti HW-SW dovranno essere "Automi" indipendenti che comunicano con variabili globali
b) Le cadenze temporali (ritardi ecc.) dovranno essere governati dall'ISR del clock
c) Non sono consentiti calcoli laboriosi nelle ISR. Tutte le elaborazioni pesanti devono essere svolte nella funzione loop ed essere "sincronizzate" con gli eventi in background.
d) La gestione degli I/O deve essere diretta, senza usare le funzioni di "Arduino" (né altre librerie specifiche)